<?xml version="1.0" encoding="UTF-8"?>
<document>
    <poems>
        <poem>
            <title>Du må ikke sove</title>
            <author>Arnulf Øverland</author>
            <datePublished>1937</datePublished>
            <verses>
                <verse>
                    <line>Jeg våknet en natt av en underlig drøm,</line>
                    <line>det var som en stemme talte til mig,</line>
                    <line>fjern som en underjordisk strøm -</line>
                    <line>og jeg reiste mig op: Hvad er det du vil mig?</line>
                </verse>
                <verse>
                    <line>- Du må ikke sove! Du må ikke sove!</line>
                    <line>Du må ikke tro, at du bare har drømt!</line>
                    <line>Igår blev jeg dømt.</line>
                    <line>I natt har de reist skafottet i gården.</line>
                    <line>De henter mig klokken fem imorgen!</line>
                </verse>
                <verse>
                    <line>Hele kjelleren her er full,</line>
                    <line>og alle kaserner har kjeller ved kjeller.</line>
                    <line>Vi ligger og venter i stenkolde celler,</line>
                    <line>vi ligger og råtner i mørke hull!</line>
                </verse>
                <verse>
                    <line>Vi vet ikke selv, hvad vi ligger og venter,</line>
                    <line>og hvem der kan bli den neste, de henter.</line>
                    <line>Vi stønner, vi skriker - men kan dere høre?</line>
                    <line>Kan dere absolutt ingenting gjøre?</line>
                </verse>
                <verse>
                    <line>Ingen får se oss.</line>
                    <line>Ingen får vite, hvad der skal skje oss.</line>
                    <line>Ennu mer:</line>
                    <line>Ingen kan tro, hvad her daglig skjer!</line>
                </verse>
                <verse>
                    <line>Du mener, det kan ikke være sant,</line>
                    <line>så onde kan ikke mennesker være.</line>
                    <line>Der fins da vel skikkelig folk iblandt?</line>
                    <line>Bror, du har ennu meget å lære!</line>
                </verse>
                <verse>
                    <line>Man sa: Du skal gi ditt liv, om det kreves.</line>
                    <line>Og nu har vi gitt det - forgjeves, forgjeves!</line>
                    <line>Verden har glemt oss! Vi er bedratt!</line>
                    <line>Du må ikke sove mer i natt!</line>
                </verse>
                <verse>
                    <line>Du må ikke gå til ditt kjøpmannskap</line>
                    <line>og tenke på hvad der gir vinning og tap!</line>
                    <line>Du må ikke skylde på aker og fe</line>
                    <line>og at du har mer enn nok med det!</line>
                </verse>
                <verse>
                    <line>Du må ikke sitte trygt i ditt hjem</line>
                    <line>og si: Det er sørgelig, stakkars dem!</line>
                    <line>Du må ikke tåle så inderlig vel</line>
                    <line>den urett som ikke rammer dig selv!</line>
                    <line>Jeg roper med siste pust av min stemme:</line>
                    <line>Du har ikke lov til å gå der og glemme!</line>
                </verse>
                <verse>
                    <line>Tilgi dem ikke; de vet hvad de gjør!</line>
                    <line>De puster på hatets og ondskapens glør!</line>
                    <line>De liker å drepe, de frydes ved jammer,</line>
                    <line>de ønsker å se vår verden i flammer!</line>
                    <line>De ønsker å drukne oss alle i blod!</line>
                    <line>Tror du det ikke? Du vet det jo!</line>
                </verse>
                <verse>
                    <line>Du vet jo, at skolebarn er soldater,</line>
                    <line>som stimer med sang over torv og gater,</line>
                    <line>og opglødd av mødrenes fromme svig,</line>
                    <line>vil verge sitt land og vil gå i krig!</line>
                </verse>
                <verse>
                    <line>Du kjenner det nedrige folkebedrag</line>
                    <line>med heltemot og med tro og ære -</line>
                    <line>du vet, at en helt, det vil barnet være,</line>
                    <line>du vet, han vil vifte med sabel og flag!</line>
                </verse>
                <verse>
                    <line>Og så skal han ut i en skur av stål</line>
                    <line>og henge igjen i en piggtrådsvase</line>
                    <line>og råtne for Hitlers ariske rase!</line>
                    <line>Du vet, det er menneskets mening og mål!</line>
                </verse>
                <verse>
                    <line>Jeg skjønte det ikke. Nu er det for sent.</line>
                    <line>Min dom er rettferdig. Min straff er fortjent.</line>
                    <line>jeg trodde på fremgang, jeg trodde på fred,</line>
                    <line>på arbeid, på samhold, på kjærlighet!</line>
                    <line>Men den som ikke vil dø i en flokk</line>
                    <line>får prøve alene, på bøddelens blokk!</line>
                </verse>
                <verse>
                    <line>Jeg roper i mørket - å, kunde du høre!</line>
                    <line>Der er en eneste ting å gjøre:</line>
                    <line>Verg dig, mens du har frie hender!</line>
                    <line>Frels dine barn! Europa brenner!</line>
                </verse>
                <verse>
                    <line>Jeg skaket av frost. Jeg fikk på mig klær.</line>
                    <line>Ute var glitrende stjernevær.</line>
                    <line>Bare en ulmende stripe i øst</line>
                    <line>varslet det samme som drømmens røst:</line>
                </verse>
                <verse>
                    <line>Dagen bakenom jordens rand</line>
                    <line>steg med et skjær av blod og brand,</line>
                    <line>steg med en angst så åndeløs,</line>
                    <line>at det var som om selve stjernene frøs!</line>
                </verse>
                <verse>
                    <line>Jeg tenkte: Nu er det noget som hender. -</line>
                    <line>Vår tid er forbi - Europa brenner!</line>
                </verse>
            </verses>
        </poem>
    </poems>
</document>
